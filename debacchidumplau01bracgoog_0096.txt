104 Gualtharius Brachmann

tinam tractauerunt, aut hoc loco geminos legi uersus omnino
non senserunt, aut consulto manus a uersibus expellendis ahs· ¹
timentes satis habuerunt antisigmatis nota eos distinguere. Nam
ex ipsa antiquitate repetendos esse u. 937-940 uix negaue
rim ¹): quamquam ab ipso Plauto compositos esse uel hos uel
quemlibet eorum, quos expressi, nego quam maxime. Cuius
rei argumenta iam aperiam. Omitto, quod neque uuss937-40.

alo-952 neque alterius recensionis uu. 961-65 Plautini in-
genii ostendunt uestigia; id quod non de numeris dictum uolo,
qui satis commode decurrunt, sed quod in ipso sermone inue-
nitur pro concinna Plauti uenustate modo tenue quoddam enu-
merandi genus modo languida uerbositas in comparando: omitto
id quoque, quod in salibus nihil inest Plautinarum facetiarum,
immo languor quidam et frigus inprimis uersibus 939 sq. con·
spicuum, licet multo etiam praestent illorum quos cancellis
inclusimus insulsitati: ipsum argumentum huius locia reli-
qui cantici indole ac compositione longissime abest.

Etenim, si quid uideo, aut totius comparationis constans
ratio nulla est, aut, siquidem id consilium inierat poeta, ut
una Chrysali persona comprehenderet quidquid esset Achaeis
opis ao roboris, quidquid inuictae praestantiae ao uirtutis claris ,
facinoribus enitescentis: res sola spectanda omnique appella·
tione e singulis Graecorum heroibus tracta abstinendum erat;
neque ars admittebat, ut is, cui uni et Palladii raptus et Troili
caedes et totius oppidi obsidio atque expugnatio tributa esset,
intermisso interdum generali illo comparandi genere sub sin·
gulari aut Ulixis aut Agamemnonis aut, si dis placet, Achillis
(quippe qui oppressisse proditur Troilum) imagine intellege·
retur. Nihil tamen impediebat, quominus Nicobulus ludibunde
ex Priamo aurumque eius exilio nomen inueniret. Eo magis
uidelicet imitatores res ipsa inuitabat, ut materiam illam latius
dicendo prosequerentur, cum Plautus primas modo lineas du-
xisse uideretur: a uersuum 933 et 973 igitur exemplo proiecti

l) Similis rei luculentum exemplum idque ab acerrimis harum rerum
arbitris probatum subditiuum habes Andriae Terentianae exitum qui, quam-
uis uetustus, in deterioris tantum notae libris traditur.

 

